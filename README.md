# blanketta.hu
A Fridays for Future Magyarország, az ADOM Diákmozgalom és az Egységes Diákfront 2024-es fővárosi önkormányzati választási ifjúsági programjának része.

# Kik vagyunk, és mi is az a blanketta?

Az Egységes Diákfront (EDF), az ADOM Diákmozgalom és a Fridays for Future Magyarország (FFF), mint három ifjúsági mozgalom - melyen mozgalmak közül az előbbi kettő elsősorban oktatást érintő kérdésekkel, utóbbi pedig zöld ügyekkel kapcsolatos tevékenységet végez - összefogtunk.

Az önkormányzati választásokhoz közeledve szeretnénk, ha a generációnkat érintő kérdések hangsúlyosan megjelenjenek a közbeszédben és a konkrét intézkedésekben is. Az elmúlt két hónap során egy olyan programcsomagot dolgoztunk ki, ami valós változtatásokkal könnyíti a budapesti fiatalok életét. Ezt a programot felajánljuk a főpolgármesterjelölteknek, valamint a kerületi polgármesterjelölteknek is. Célunk, hogy közvetlen pozitív hatással legyünk a budapesti fiatalok életére, és elérjük, hogy a mi városunk szóljon rólunk! Viszont a fiatalok képviseletéhez nem elég a saját mozgalmaink tagsága: Rád van szükségünk. Szólj bele! A Blanketta gyakorlatilag egy kérdőív, melynek segítségével a Ti véleményeteket építjük bele az önkormányzatoknak szánt javaslatcsomagunkba. A mi városunk szóljon rólunk! 
